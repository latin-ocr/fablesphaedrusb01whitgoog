20 PHAEDRI FABULARUM

FABULA IV.
noune, raus, nr nisa

Aquila in sublimi quercu nidum fecerat : '
Felis, cavernam nacta in media, pepererat ι
Sus nemoricultrix fetum ad imam posuerat
Tum fortuitum felis contubernium
Fraude et scelesta sic evertit malitia. 5
Ad nidum scandit volucris : “ Pernicies,” ait,
“Tibi paratur, sorsan et miserae mihi.
Nam fodere terram qubd vides quotidie
Aprum insidiosum, quercum vult evertere,
Ut nostram in plano facile progeniem opprimat.'’ ιο
Terrore offuso et perturbatis sensibus,
Derepit ad cubile setosae suis :
“ Magno,’' inquit, “ in periclo sunt nati tui.
Nam simul exieris pastum cum tenero grege,
Aquila est parata rapere porcellos tibi.’' 1 5
Hunc quoque timore postquam complevit locum,
Dolosa tuto condidit sese cavo.
Inde evagata noctu suspenso pede,
Ubi esca se replevit et prolem suam,
Pavorem simulans, prospicit toto die.
Ruinam metuens aquila ramis desidet :
Aper, rapinam vitane, non prodit foras.
Quid multa? Inedia sunt consumpti curn suis,
Felisque catulis largam praebuerunt dapem.
Quantum homo bilinguis saepe concinnet mali,
Documentum habere stulta credulitas potest. 26

 

